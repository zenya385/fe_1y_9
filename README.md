# Урок 01. Що таке Front-end? Вступ до HTML.

план уроку.

1. Що таке Frontend
2. VS Code https://code.visualstudio.com
3. Теги та атрибути
4. Коментарі
5. Атрибути
6. Парні теги
7. Поодинокі теги
8. Вкладеність тегів

## Веб-технології

Веб-сайти - це основа на якій тримається інтернет, і всі вони побудовані на трьох основних технологіях.

HTML - відповідає за наповнення веб-сторінки контентом, структуру і зміст.

CSS - використовується для оформлення та позиціонування, зовнішній вигляд.

JavaScript - дозволяє додати функціонал, реакцію на дії користувача.

## Теги та атрибути

Тег (tag) — елемент мови розмітки гіпертексту. Це найменші будівельні блоки, з яких складається будь-яка веб-сторінка. Кожен тег позначає якусь сутність: заголовок, список, абзац тексту, зображення.

Для виділення тегів серед тексту документа використовуються кутові дужки, в яких вказується ім'я тегу і його атрибути.

<ім'я*тегу>...</ім'я*тегу>

Відкриваючий тег вказує, де починається елемент, закриваючий - де закінчується. Закриваючий тег утворюється за допомогою додавання слеша (/) перед іменем тегу. Між відкриваючим і закриваючим тегами знаходиться вміст тегу - контент.

Приклади тегів.

<section>Секція</section>
<p>Абзац</p>
<a>Посилання</a>
<button>Кнопка</button>

## Коментарі

Коментарі використовуються для того, щоб залишити у вихідному коді пояснення, замітку, тимчасово закоментувати ділянку коду тощо.

<!-- Це коментар, його вміст не відобразиться на сторінці -->

<p>Це абзац тексту, він буде на сторінці.</p>

<!--
  Коментар може бути багаторядковим.
   Це зручно для об'ємніших описів.
-->

## Атрибути

Атрибути - це додаткові налаштування тегів, за допомогою яких можна змінювати властивості і поведінку елемента. У кожного тегу є обов'язкові і необов'язкові атрибути, їх може бути декілька або зовсім не бути.

Атрибути записуються всередині відкриваючого тегу, а їх значення розташовуються всередині подвійних лапок. Декілька атрибутів розділяються пробілом.

<a href="https://google.com" class="link">...</a>

<img src="cat.jpg" alt="cute cat" />

<input type="text" name="user_name" />

<button type="submit">...</button>

<p class="text">...</p>

Розглянемо деякі атрибути тегу <a>.

<a href="http://google.com" target="_blank" title="Пошукова система Google">
  Google.com
</a>

href - адреса сторінки, на яку перейде користувач після натискання на текст посилання.
target - вказує на те, в якій вкладці відкривається сторінка після кліку на посилання
title - додає спливаючу підказку до тексту посилання.
Розглянемо деякі атрибути тегу <img>.

<img
  src="https://picsum.photos/640/480"
  alt="Довільна картинка від генератора"
/>

src - адреса зображення.
alt - альтернативний текст, який буде показаний, якщо зображення не завантажилося.

## Парні теги

Складаються з відкриваючих і закриваючих тегів, які обгортають контент, дозволяючи змінювати його властивості або відображення, групувати за змістом. Всередині парних тегів можуть бути вкладені інші теги, як мотрійка.

<!-- Стаття із заголовком і абзацом -->
<article>
  <h1>Коротко про парні теги</h1>
  <p>
    Більшість тегів парні. Їх контент вкладений між відкриваючим і закриваючим
    тегом.
  </p>
</article>

## Одинарні теги

Складаються тільки з відкриваючого тегу, не містять текстового контенту і отримують контент або поведінку з атрибутів. Слугують для зміни властивостей документа, підключення файлів тощо.

<!-- Метаінформація про кодування -->
<meta charset="utf-8" />

<!-- Поле введення -->
<input type="text" />

<!-- Зображення -->
<img src="cat.jpg" alt="cool cat" />

ЦІКАВО
У попередніх стандартах HTML поодинокі теги обов'язково записувалися зі зворотним символом / перед закриваючою дужкою. Наприклад <img /> або <input />. В сучасному стандарті - це необов'язково і ні на що не впливає.
